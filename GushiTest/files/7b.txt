木兰诗
《乐府诗集》
不闻机杼声，唯闻女叹息。
愿为市鞍马，从此替爷征。
东市买骏马，西市买鞍鞯，
南市买辔头，北市买长鞭。
万里赴戎机，关山度若飞。
朔气传金柝，寒光照铁衣。
将军百战死，壮士十年归。
策勋十二转，赏赐百千强。
愿驰千里足，送儿还故乡。
开我东阁门，坐我西阁床，
脱我战时袍，著我旧时裳。
当窗理云鬓，对镜帖花黄。
出门看火伴，火伴皆惊忙：
雄兔脚扑朔，雌兔眼迷离；
双兔傍地走，安能辨我是雄雌？

竹里馆
【唐】王维
独坐幽篁里，弹琴复长啸。
深林人不知，明月来相照。

春夜洛城闻笛
【唐】李白
谁家玉笛暗飞声，散入春风满洛城。
此夜曲中闻折柳，何人不起故园情。

逢入京使
【唐】岑参
故园东望路漫漫，双袖龙钟泪不干。
马上相逢无纸笔，凭君传语报平安。

晚春
【唐】韩愈
草树知春不久归，百般红紫斗芳菲。
杨花榆荚无才思，惟解漫天作雪飞。

登幽州台歌
【唐】陈子昂
前不见古人，后不见来者。
念天地之悠悠，独怆然而涕下！

望岳
【唐】杜甫
岱宗夫如何？齐鲁青未了。
造化钟神秀，阴阳割昏晓。
荡胸生曾云，决眦入归鸟。
会当凌绝顶，一览众山小。

登飞来峰
【宋】王安石
飞来山上千寻塔，闻说鸡鸣见日升。
不畏浮云遮望眼，自缘身在最高层。

游山西村
【宋】陆游
莫笑农家腊酒浑，丰年留客足鸡豚。
山重水复疑无路，柳暗花明又一村。
箫鼓追随春社近，衣冠简朴古风存。
从今若许闲乘月，拄杖无时夜叩门。

己亥杂诗（其五）
【清】龚自珍
浩荡离愁白日斜，吟鞭东指即天涯。
落红不是无情物，化作春泥更护花。

泊秦淮
【唐】杜牧
烟笼寒水月笼沙，夜泊秦淮近酒家。
商女不知亡国恨，隔江犹唱后庭花。

贾生
【唐】李商隐
宣室求贤访逐臣，贾生才调更无伦。
可怜夜半虚前席，不问苍生问鬼神。

过松源晨炊漆公店（其五）
【宋】杨万里
莫言下岭便无难，赚得行人错喜欢。
政入万山围子里，一山放出一山拦。

约客
【宋】赵师秀
黄梅时节家家雨，青草池塘处处蛙。
有约不来过夜半，闲敲棋子落灯花。

陋室铭
【唐】刘禹锡
山不在高，有仙则名。
水不在深，有龙则灵。
斯是陋室，惟吾德馨。
苔痕上阶绿，草色入帘青。
谈笑有鸿儒，往来无白丁。
无丝竹之乱耳，无案牍之劳形。
南阳诸葛庐，西蜀子云亭。

爱莲说
【宋】周敦颐
出淤泥而不染，濯清涟而不妖，
中通外直，不蔓不枝，
香远益清，亭亭净植，
亭亭净植，可远观而不可亵玩焉*。
予谓菊，花之隐逸者也*；
牡丹，花之富贵者也*；
莲，花之君子者也*。
菊之爱，陶后鲜有闻*。
莲之爱，同予者何人*？
牡丹之爱，宜乎众矣*！
